---
title: "Koronavirus-informasjon"
---

På grunn av den pågående Covid-19 pandemien, bes alle deltagere i fadderukene til Online om å holde seg oppdatert på smittevernsreglene og informasjonen som FHI har på sine [nettsider](https://www.fhi.no/nettpub/coronavirus/fakta/avstand-karantene-og-isolering/). Det er viktig for oss at alle skal føle seg trygge i fadderukene, og samtidig at vi gjør vårt for å hindre smittespredning. 

###Tiltak

Vi har gjennom planleggingen av disse litt spesielle fadderukene gjort forskjellige tiltak for å prøve å skape tryggest mulig omgivelser for alle sammen.

- Det vil være antibac lett tilgjengelig på alle våre arrangementer.
- Arrangementer vi serverer mat på vil det være stort fokus på renslighet, og desinfisering. 
- Arrangementer på utesteder vil være "sittearrangementer"
- Vi vil forsøke å samle de samme gruppene dersom flere grupper skal samles for å minke mengden mennesker som møter hverandre.
- Våre arrangementer er lagt opp slik at det skal være mulig å holde den sosiale avstanden som anbefales av FHI.
- Det er i større grad enn før lagt opp til at man noen ganger kun er med faddergruppen sin.

###Kontakt oss

Dersom det skulle være noen spørsmål til dette er du hjertelig velkommen til å ta kontakt med leder i velkomstkomiteen [Robin Lund Sadun](https://online.ntnu.no/profile/view/robin/) eller nestleder [Anders Robstad](https://online.ntnu.no/profile/view/andersr/).