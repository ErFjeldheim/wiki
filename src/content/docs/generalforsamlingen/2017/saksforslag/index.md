---
title: "Saksforslag 2017"
---

* [2017 Forretningsorden](/wiki/online/generalforsamlingen/2017/forretningsorden) - Forretningsorden
* [2017 Dagsorden](/wiki/online/generalforsamlingen/2017/dagsorden) - Dagsorden for generalforsamlingen
* [2017 Årsberetninger](/wiki/online/generalforsamlingen/2017/aarsberetninger) - Årsberetninger
* [2017 Saksforslag](/wiki/online/generalforsamlingen/2017/saksforslag) - Alle innsendte saker vil bli tatt opp.
* [2017 Vedtektsforslag](/wiki/online/generalforsamlingen/2017/vedtekstforslag) - Foreslåtte endringer til vedtektene. Send gjerne inn ditt forslag.
* [2017 Kandidater til Hovedstyret](/wiki/online/generalforsamlingen/2017/valg) - Er du klar for et verv i Hovedstyret?


Om du ønsker å fremme saker foran generalforsamlingen kan du sende en e-post til hovedstyret@online.ntnu.no før 11. april kl. 23.59, så vil de bli lagt inn her. Du må selv fremme saken foran generalforsamlingen. Saker som ikke er fremmet innen fristen vil ikke bli tatt opp. 

** Hva er et saksforslag? **

Et saksforslag er noe du vil at linjeforeningen skal jobbe med, enten noe som gjøres umiddelbart (som endrer gjennomføringen av generalforsamlingen), eller noe du vil at Hovedstyret/komitémedlemmer skal jobbe med i løpet av året. Vær obs på at saksforslag ikke er det samme som vedtektsforslag.

[TOC]



### Forslag 1 (Christoffer Lofsberg)

Ved valg hvor det stiller flere kandidater, byttes spørsmålsrunden ut med en åpen spørsmålsrunde etter alle kandidatenes appeller. Alle kandidater svarer på samme spørsmål og hører på hverandres svar. Det rulleres på hvem som starter med å svare. Forslaget vil tre i kraft umiddelbart. (Spørsmålsrunden vil foregå etter kandidatene sine appeller og disse vil fortsatt foregå uten at kandidatene hører hverandres).

 _Hvorfor?_

Spørsmålsrunden ved tidligere valg har enkelte ganger blitt brukt til useriøse spørsmål og negativt snakk om de andre kandidatene. Dette gjøres i flere seriøse organisasjoner og vil forhåpentligvis føre til mer fremsnakk av motkandidater og bedre svar.

### Forslag 2 (Signe Elise Livgard)

Under generalforsamlingen skal det settes av tid (foreslått: 30 min) til å evaluere sittende hovedstyre, hvor medlemmene får mulighet til å stille spørsmål. Hovedstyremedlemmenes valgsaker fra forrige generalforsamling kan tas opp, og hovedstyremedlemmene får mulighet til å svare for hvordan arbeidet med valgsakene har blitt utført og oppfylt. Dette bør skje før valg av nytt hovedstyre.

_Hvorfor?_
Det er i dag ingen forum der man kan stille spørsmål til sittende hovedstyre, foruten å sende mail. Dette er uheldig, og gir ikke medlemmene mulighet til å være oppdatert på hovedstyremedlemmenes aksjoner. Ved å ha en evalueringsrunde på slutten av et hovedstyreverv kan medlemmene få mulighet til å spørre hvordan, eller hvordan ikke, valgløfter har blitt oppfylt. Dette kan være verdifult for neste hovedstyre, komitémedlemmer, samt for medlemmer som skal stemme inn nye kandidater. Spesielt dersom noen stiller til gjenvalg. Det er heller ikke noe i veien for at dette kan gjøres tidligere i perioden, men det finnes per i dag ingen arena der medlemmene er samlet på samme måte, og i samme antall, som på generalforsamlingen.

### Forslag 3 (Hovedstyret)

Gjøre påmeldingslistene til sosiale arrangement offentlige. Dette skal være en opt-in feature, og kun navn vil bli synlig.

_Hvorfor?_

Å se hvem som skal på arrangement kan øke interessen blant andre onlinere. Sosiale arrangement bruker ofte Facebook-arrangement også, der det allerede er synlig. Ved å ha det på onlineweb-en også har medlemmene tilgang på en korrekt liste, men kun med de som ønsker å bli oppført.

### Forslag 4 (Hovedstyret)

Alle onlines medlemmer som er nåværende studenter ved BIT eller MIT skal gis korttilgang til kontoret.

_Hvorfor?_

Kontoret skal være et sosialt samlingspunkt for medlemmene, også for de som ønsker å være på skolen utenom åpningstidene. Alle som får tilgang på godta reglene for bruk av kontoret. Komitémedlemmer skal sitte kontorvakt i åpningstiden.

### Forslag 5 (Hovedstyret)


Det neste hovedstyret skal en gang i måneden la en del av møtet være åpent slik at medlemmer kan komme og stille spørsmål/diskutere ansikt til ansikt med hovedstyret.

_Hvorfor?_

Vi ser at dette kunne vært et nyttig verktøy for å få tilbakemeldinger fra medlemmer.

### Forslag 6 (Endre Ulberg)


Prokom får en økning i utstyrsbudsjettet sitt på 8000,- 

_Hvorfor?_

Vi ønsker å kjøpe inn utstyr som vi har lånt av TH eller Endre. Jmf tidligere genfors sine avgjørelser om at vi ønsker å eie ting istedenfor å låne av medlemmene våre. Eksempler på spesifikke ting er, kamerastativ, minnekort, minnekortleser, mikrofon og filter til linsene. Greenscreen eller annet bakteppe som vi kan bruke som nøytral bakgrunn når vi bruker de store blitsene er også ønsket. Årbokbildene, immball, jubileum og CV-fotograferingen ville kunne ha nytte av dette. I tillegg så skulle vi gjerne hatt filterpapir til den lille blitsen slik at den kan brukes innendørs der vi trenger den mest. Pr I dag så låner vi stativ, mikrofoner og minnekort av enten TH eller Endre. Disse tre tingene er avgjørende for å kunne bruke kamera og burde i det minste være eid av linjeforeningen. 

### Forslag 7 (Endre Ulberg )

Vi legger til en fast post i budsjettet til prokom til kameraforsikring.

_Hvorfor?_

Grunnet at kamera skal bli brukt av både folk i og utenfor linjeforeningen, under immball når vi har fotografer fra andre linjeforeninger, så ønsker vi å forsikre kamera. Det er en 15000,- investrering gjort av linjeforeningen og en forsikring beskytter oss mot et like stort tap av verdi.

### Forslag 8 (Endre Ulberg )

Det neste hovedstyret skal i samarbeid med medlemmene utvikle et vedlegg til vedtektene som supplerer og forsterker vedtektene. 

_Hvorfor?_

En slikt dokument vil tillatte oss å ha kortfattete og konsise vedtekter men samtidig utbrodere ytterligere på ting som er viktig. dette dokumentet vil kunne inneholde begrunnelsen for hvorfor vedtekter er slik de er, så folk som kommer etter 5 år kan forstå begrunnelsen. Det kan i tillegg inneholde anbefalte måter å løse eller håndtere situasjoner ved brudd av vedtekter eller regelverk. Dette er ting som ikke nødvendigvis passer inn i vedtektene, men som allikevel kan være av stor verdi for linjeforeningen å ha.

### Forslag 9 (Marius Enerly )

Online kjøper et kassaapparat til Realfagskjelleren, slik at de kan fortsette sin drift. 

Hvorfor?
Nå som Realfagskjelleren skal gjenåpnes, har Sit satt høyere krav til driften av kjellerne. For å fortsette med den driften kjelleren har, så er det nødvendig med et kassaapparat som følger den nye [kassasystemlova](https://lovdata.no/dokument/NL/lov/2015-06-19-58) og forskrifta [her](http://www.skatteetaten.no/no/Bedrift-og-organisasjon/frister-attester-og-regnskap/Bokforing-og-regnskap/Nye-krav-til-kassasystem/kassasystemliste/) og [her](https://lovdata.no/dokument/SF/forskrift/2015-12-18-1616). Som nye loven sier, skal det være integrasjon mot bankterminal ved avstemming på kasse. Kasseskuff, skal også ha loggføring og integrasjon. Dette utelukker løsninger som iZettle, per dags dato. 

Reddkjellerne har vært i kontakt med Response Retail, og fått tilbud om et brukt kassaapparat, skuff, og bankterminal til en samlet pris på 21050 NOK, eksl. Moms. (15900 + 1650 + 3500). Kassaapparatet er nødvendig for driften av Barnehagen og kjelleren, når den åpnes igjen.