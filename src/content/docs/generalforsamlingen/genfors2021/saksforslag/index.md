---
title: "Saksforslag 2021"
---

* [2021 Forside](/wiki/online/generalforsamlingen/genfors2021)   - Forside
* [2021 Forretningsorden](/wiki/online/generalforsamlingen/genfors2021/forretningsorden) - Forretningsorden
* [2021 Dagsorden](/wiki/online/generalforsamlingen/genfors2021/dagsorden) - Dagsorden for generalforsamlingen
* [2021 Årsberetninger](/wiki/online/generalforsamlingen/genfors2021/aarsberetninger) - Årsberetninger
* [2021 Saksforslag](/wiki/online/generalforsamlingen/genfors2021/saksforslag) - Alle innsendte saker vil bli tatt opp.
* [2021 Vedtektsforslag](/wiki/online/generalforsamlingen/genfors2021/vedtekstforslag) - Foreslåtte endringer til vedtektene. Send gjerne inn ditt forslag.
* [2021 Kandidater](/wiki/online/generalforsamlingen/genfors2021/valg) - Er du klar for et verv i Hovedstyret eller Fondstyret?

Om du ønsker å fremme saker foran generalforsamlingen kan du sende en e-post til hovedstyret@online.ntnu.no før 17. februar kl. 23.59, så vil de bli lagt inn her. Du må selv fremme saken foran generalforsamlingen. Saker som ikke er fremmet innen fristen vil ikke bli tatt opp. 

** Hva er et saksforslag? **

Et saksforslag er noe du vil at linjeforeningen skal jobbe med, enten noe som gjøres umiddelbart (som endrer gjennomføringen av generalforsamlingen), eller noe du vil at Hovedstyret/komitémedlemmer skal jobbe med i løpet av året. Vær obs på at saksforslag ikke er det samme som vedtektsforslag.

[TOC]

# Saksforslag 


## Sak X - Sakstittel (Saksfremmer)

## Sak 1 - Samkjøring nodekomitéopptak og suppleringsopptak (AUO)

**Bakgrunn**
Tidligere har Online kjørt opptak for alle komiteer en gang hver høst, med supplementeringsopptak på forskjellige tider på våren. I tillegg har de fleste nodekomiteer (da spesielt for Velkom og Ekskom) kjørt sine opptak på forskjellige tidspunkter på våren. Dette skaper usikkerhet for de som er interessert i komitéarbeid, ettersom det ikke er visst på forhånd når man kan søke roller i disse. Å standardisere opptaksperioder, både for nodekomiteer og kjernekomiteers suppleringsopptak, vil forhåpentligvis gjøre det lettere å blæste for de og de som vil engasjere seg i Online har større sikkerhet på at de vil få en mulighet

**Forslag**
Hvert år vil det bli gjennomført to opptak i Online, det vanlige høstopptaket, samt et våropptak der fokuset først og fremst vil være på nodekomiteer. Dette skal gjennomføres i en fastsatt periode i slutten av Januar/starten av Februar. I tillegg skal kjernekomiteer ha mulighet til å bli med på denne opptaksperioden, dersom komiteen ønsker å supplere.


## Sak 2 - Konvertere vedtektene til markdown. (Aslak Hollund)

**Bakgrunn**  
Nå for tiden har vi vedtektene våres i latex. Hvorfor vet ingen. Ja, det ser bra ut, men det er ikke spesielt "Online". Jeg mener at vi burde fokusere på et format mer egnet for oss informatikere. Jeg foreslår markdown, men er åpent for andre forslag på vedtektskvelden. Målet mitt er i hovedsak at det skal være et format som Onlinere er godt vant med, som gjør det enkelt for nye å se på den faktiske vedtektsteksten og dermed gjør de mer tilgjengelige for medlemmene våres. Etter dette er bør vi prioritere å gjøre det enkelt å deploye vedtektene våre til en nettside igjennom en enkel CD løsning, og å gjøre det enkelt å bruke git når vi oppdaterer vedtektene. Jeg tenker vi greit løser dette med å gå over til markdown, og jobben med å konvertere fra latex -> markdown er relativt kjapp og grei.

## Sak 3 - Benytte "preferansevalg" ved ordinær generalforsamling 2022 (Thomas Iversen Ramm og Kristoffer Nyvoll)

**Bakgrunn**
Ser i referatet til Abakus at dette gikk gjennom i deres forrige genfors, og synes det virker som en god ide. Vil ha input fra dere på vedtektskvelden, da det sikkert er ting vi har oversett. Løsningen er med andre ord kokt av Abakus hittil

**Forslag**
Ved ordinær generalforsamling 2022 gis det mulighet til å benytte preferansevalg ved personvalg.
Det skal publiseres i sakspapirene hvorvidt preferansevalg vil benyttes.

**Begrunnelse**
Personvalg gjennomføres i dag ihht. Vedtektene § 5.6. Vi ønsker å gi muligheten til å benytte preferansevalg til personvalg ved ordinær generalforsamling i 2022.
Fordeler inkluderer:

- Denne løsningen er tidsbesparende dersom det er flere kandidater som stiller. 
- Minst like trygt som "gamlemåten"  
- Det vil ikke lukes bort flere "tapere", men heller utnevnes en enkelt "vinner", som kan virke mindre avskrekkende til eventuelle kandidater  

Preferansevalg vil gjennomføres av typen enkel overførbar stemme (Single Transferable Vote). Ved STV har man mulighet til å rangere kandidatene og man stemmer kun én gang per votering. Stemmesystemet håndterer eliminering av kandidater og sikrer et resultat som er representativt, ved STV er det ikke nødvendig å stemme taktisk. I tillegg gjør STV det mulig å enkelt velge flere kandidater til samme stilling ved én votering, som kan vise seg å være nødvendig i kommende generalforsamlinger (f.eks når det skal velges to medlemmer til Fondstyret e.l.)  

Dersom preferansevalg skal benyttes kreves det at dette er implementert i stemmesystemet vårt, og at det er tilstrekkelig testet i forkant av generalforsamlingen. Derfor skal det opplyses i sakspapirene for generalforsamlingen 2022 hvorvidt man skal benytte preferansevalg eller votering i henhold til § 5.6. Hovedstyret vil i samarbeid med dotkom avgjøre om implementasjonen er hensiktsmessig å benytte.

## Sak 4 - Ta i bruk formelt budsjettreglement (Christoffer Stensrud, Aslak Hollund og Johannes Kvamme)

**Bakgrunn**  
Reglement rundt hvordan budsjettet endres og godkjennes har ikke blitt formalisert, det har gitt mange spørsmål og "i siste liten" arbeid for bankom. Det skulle egentlig bli utarbeidet et dokument som skulle tas i bruk under budsjettforslagskvelden, det skjedde ikke. Dermed har det nå blitt utarbeidet et dokument, som både bankom og Hovedstyret har sett gjennom og godkjent.

**Endringer**  
Ta i bruk budsjettreglementet som ligger under:  

*Budsjettreglement for Online.*  

Dette dokumentet beskriver hvordan budsjett og endringer i budsjett blir godkjent i Online. 

Bankom skal offentliggjøre et første utkast til budsjettet 2 uker før budsjettmøtet. Da åpnes det for kommentarer og forslag. Kommentarer og forslag på budsjettet skal ligge åpent for resten av linjeforeningen. 

Alle kommentarer og forslag som blir publisert innen 1 uke før budsjettmøtet skal behandles av bankom, og presenteres på budsjettmøtet. 

Innkallingen til budsjettmøtet skal være offentliggjort 30 dager før møtet. Under budsjettmøtet skal bankom gå igjennom kommentarene og forslagene som ble publisert innen fristen, og gjøre rede for hvordan disse er håndtert. Det skal være mulighet for videre diskusjon av andre forslag og kommentarer. Alle avgjørelser på budsjettmøtet tas med simpelt flertall, definert i Onlines vedtekter §0. 

Forsamlingen har anledning til å gjøre endringer i budsjettforslaget. Dersom det kommer frem at det er behov for større endringer enn det er hensiktsmessig å gjøre under møtet kan forsamlingen beslutte at det skal holdes et nytt budsjettmøte. 

Ved nytt budsjettmøte skal forslag til endring være offentliggjort til linjeforeningen minst tre dager før det nye budsjettmøtet. Utover dette har budsjettmøte samme makter og plikter vanlig budsjettmøte. 

Det er Hovedstyret som godkjenner budsjettet for linjeforeningen. Godkjenning av budsjettet, og godkjenning av større endringer på budsjettet må gjøres på et åpent hovedstyremøte, etter at et budsjettmøte er gjennomført. 

Hovedstyret har muligheten til å godkjenne mindre endringer i budsjettet på ordinære styremøter. Ved større endringer i budsjettet må det kalles inn til et nytt budsjettmøte. Forslaget til endring i budsjettet må ligge tilgjengelig for linjeforeningen i én uke før et slikt møte.

## Sak 5 - Overføre midler til fondet (Christoffer Stensrud, Johanne Tronstad)

**Bakgrunn**  
I løpet av 2020 støttet fondet aktivitet for 36 511,12 kr. På bakgrunn av Onlines regnskapsår for 2020, likvide midler og driftsresultatet, foreslås det å overføre 420 000 kr til fondet.

**Forslag**  
Overføre 420 000 kroner til Onlines Fond.

## Sak 7 - Endring av dagsorden dersom forslag om godkjenning av bankomleder går gjennom.

**Bakgrunn:** To vedtektsforslag krever endring av valgprosessen. Siden saksforslag kommer før vedtektsforslag er det viktig å påpeke at dagsorden endres bare dersom vedtektforslag 1 vedtas. Dersom vedtektsforslaget blir vedtatt, men dette saksforslaget ikke blir vedtatt, må det kalles inn til ekstraordinær generalforsamling.

**Forslag:** Dersom godkjenning av bankomleder på generalforsamling vedtas, foreslår vi et spesielt tilfelle for 2021. Siden det ikke har blitt tatt internt valg før denne generalforsamlingen foreslår vi at bankomleder velges etter generalforsamlingen. Hovedstyret har ansvaret for å godkjenne bankomlederen med 1 måneds frist.


## Sak 7 - Endring av dagsorden dersom forslag om å gi seniorkomleder stemmerett går gjennom.
**Bakgrunn:** To vedtektsforslag krever endring av valgprosessen. Siden saksforslag kommer før vedtektsforslag er det viktig å påpeke at dagsorden endres bare dersom vedtektsforslag 3 blir vedtatt.

Dersom stemmerett til seniorkomleder i styret vedtas, foreslår vi et spesielt tilfelle for 2021. Dersom vedtektsforslaget blir vedtatt, men dette saksforslaget ikke blir vedtatt, må det kalles inn til ekstraordinær generalforsamling.

**Forslag:** Dersom stemmerett til seniorkomleder i styret vedtas, legges valg av seniorkomleder inn i dagsorden.