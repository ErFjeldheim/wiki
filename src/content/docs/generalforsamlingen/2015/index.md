---
title: "Generalforsamlingen 2015"
---

* [2015 Saksliste](/wiki/online/generalforsamlingen/2015/saksliste) - Saksliste for generalforsamlingen 2015
* [2015 Kandidater til Hovedstyret](/wiki/online/generalforsamlingen/2015/valg) - Er du klar for et verv i Hovedstyret?
* [2015 Vedtektsforslag](/wiki/online/generalforsamlingen/2015/vedtekstforslag) - Foreslåtte endringer til vedtektene. Send gjerne inn ditt forslag.
* [2015 Saksforslag](/wiki/online/generalforsamlingen/2015/saksforslag) - Alle innsendte saker vil bli tatt opp.

---

# Vedtekter

[attachment:71]

# Informasjon

Mandag 20. april 2015 invitererer linjeforeningen Online alle informatikkstudenter til den årlige Generalforsamlingen kl. 15:00. Hvor det skal være kommer vi tilbake til.

Som informatikkstudent ved NTNU er du automatisk medlem av Online. Du er også medlem av Online dersom du er medlem av Onlines pensjonistkomité (pangKom), Eldsterådet, er utnevnt æresmedlem eller på annen måte er blitt tatt opp i Online. 

Online jobber kontinuerlig for å gjøre informatikkstudentenes hverdag bedre ved å blant annet arrangere sosiale begivenheter, bygge bro mellom studentene og næringslivet ved bedriftspresentasjoner, samt introdusere ny og spennende teknologi ved kurs. På generalforsamlingen velges styret som skal lede Online i året som kommer, og dette vil vi at alle informatikere skal være med på å bestemme.

Om du ønsker å ta en titt på hvilke kandidater som stiller til valg, eller ønsker å stille som kandidat til et lederverv, finner du mer informasjon om dette under kandidater. Merk at i følge vedtektene, paragraf 4.1.2, må du ha vært i komité i minst ett semester for å kunne stille til noen av ledervervene, med unntak av leder av banKom.

Dagsordenen er ikke klar helt ennå men kommer etter hvert, og forslagene til vedtektsendringer vil komme fortløpende. Vi oppfordrer alle informatikkstudenter til å lese gjennom Onlines vedtekter, og komme med forslag til forbedringer.

Dersom du har forslag til vedtektsendringer, eller har forslag til saker som bør tas opp på generalforsamlingen, send en e-post til hs@online.ntnu.no senest 20. mars 2014, så legger vi det ut. 

Vel møtt!
