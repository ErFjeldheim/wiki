---
title: "Vedtektsforslag høsten 2022"
---

## Innhold  
* [2022 Forside](/wiki/online/generalforsamlingen/genfors2022h)   - Forside
* [2022 Forretningsorden](/wiki/online/generalforsamlingen/genfors2022h/forretningsorden) - Forretningsorden
* [2022 Dagsorden](/wiki/online/generalforsamlingen/genfors2022h/dagsorden) - Dagsorden for generalforsamlingen
* [2022 Årsberetninger](/wiki/online/generalforsamlingen/genfors2022h/aarsberetninger) - Årsberetninger
* [2022 Saksforslag](/wiki/online/generalforsamlingen/genfors2022h/saksforslag) - Alle innsendte saker vil bli tatt opp.
* [2022 Vedtektsforslag](/wiki/online/generalforsamlingen/genfors2022h/vedtekstforslag) - Foreslåtte endringer til vedtektene. Send gjerne inn ditt forslag.
* [2022 Kandidater](/wiki/online/generalforsamlingen/genfors2022h/valg) - Er du klar for et verv i Hovedstyret eller Fondstyret?

**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 5. Oktober kl. 23.59, eller endre de i dette dokumentet. 

[TOC]

# Forslag til Onlines vedtekter

## Vedtektsforslag 01: Endre betegnelse på komite/nodekomite/gruppe v/ Robin Lund Sadun og Henrik Horten Hegli

**Bakgrunn**
-   Historisk sett har kjernekomiteer hett det fordi de har vært “kjernen” av virksomhet i Online - ikke lengre tilfelle.
-   Ønsker heller å få inn så mange som mulig → utvidet antallet komiteer, vannet ut “kjerne”.
-   Flere som sitter med oppfatningen om at nodekomiteer er mindre “viktige”/”prestisje” enn kjernekomiteene
-   Eneste reelle forskjellen er at nodekomiteer er periodisk. (Gikk gjennom på genfors i fjor)
-   Fjerne “kjerne”, men beholde “node” - hvorfor?
-   Ryddig når det kommer til unntak. (F.eks § 4.2 der man ikke kan være i flere kjernekomiteer)

**Endre:**

**4.1.3 Krav til kandidater**

Kandidater til Hovedstyret må ha innehatt et verv i en av kjernekomiteene eller nodekomiteene i linjeforeningen i minst ett (1) semester. Om en kandidat ikke har innehatt et verv i en kjernekomité, må kandidaten foreslås av valgkomiteen.

**4.1.3 Krav til kandidater**

Kandidater til Hovedstyret må ha innehatt et verv i en av **komiteene** eller nodekomiteene i linjeforeningen i minst ett (1) semester. Om en kandidat ikke har innehatt et verv i en **komité**, må kandidaten foreslås av valgkomiteen.

-------------------

**4.2 Kjernekomiteer**

Alle kjernekomiteer består av minimum en leder, og en økonomiansvarlig. Kjernekomiteer med stemmerett i Hovedstyret skal i tillegg bestå av et styremedlem. Komiteens lederkandidat velges internt i komiteen før generalforsamlingen avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3. Kun medlemmer av linjeforeningen kan inneha verv i en kjernekomité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret. En person kan ikke inneha verv i flere av Onlines kjernekomiteer til samme tid uten avtale med Hovedstyret. Verv i Bankom og Backlog kan kombineres med en annen kjernekomite.

**4.2 Komiteer**

Alle **komiteer** består av minimum en leder, og en økonomiansvarlig. **Komiteer** med stemmerett i Hovedstyret skal i tillegg bestå av et styremedlem. Komiteens lederkandidat velges internt i komiteen før generalforsamlingen avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3. Kun medlemmer av linjeforeningen kan inneha verv i en **komité**. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret. En person kan ikke inneha verv i flere av Onlines komiteer til samme tid uten avtale med Hovedstyret. Verv i Bankom, Backlog **og nodekomiteer** kan kombineres med en annen **komite**.

--------

**6.2 Retningslinjer for komiteene**

Hver kjernekomité og nodekomité har et sett med retningslinjer. Retningslinjene skal være tilgjengelig for alle medlemmer av Online. Komiteen skal utarbeide sine egne retningslinjer som skal legges frem for, og godkjennes av, Hovedstyret.

**6.2 Retningslinjer for komiteene**

Hver **komité** og nodekomité har et sett med retningslinjer. Retningslinjene skal være tilgjengelig for alle medlemmer av Online. Komiteen skal utarbeide sine egne retningslinjer som skal legges frem for, og godkjennes av, Hovedstyret.

## Vedtektsforslag 02: Tillitsvalgt v/ Karan Singh Sandhu og Sondre Stokke

Endre §4.2 første setning

fra: "Alle kjernekomiteer består av minimum en leder, og en økonomiansvarlig."

til: "Alle kjernekomiteer består av minimum en leder, en økonomiansvarlig **og en tillitsvalgt.**"

## Vedtekstforslag 03: Utvide fristen for høstrevidering til 15. september v/ Henrik Horten Hegli

**Bakgrunn**

- Per nå har bankom 2 uker på revidering av siste måned i halvåret, regnskapsføre og lage nytt budsjett.
- Disse to ukene faller midt i fadderuka.
- Må også godkjennes av HS, som kan ta litt tid hvis de har innvendinger eller endringsforslag til det nye budsjettet.
- Bankom ønsker derfor å utsette fristen med 14 dager, slik at vi har bedre tid til å lage et så bra og rettferdig budsjett som overhodet mulig. 

**Endre vedtekt §7.1.3 Revidering av budsjett**

Fra:  

Linjeforeningens budsjett for høstsemesteret kan revideres av Bank- og økonomikomiteen i løpet av våren og sommeren. Revidert budsjett skal godkjennes av Hovedstyret innen 1. september.

Til: 
 
Linjeforeningens budsjett for høstsemesteret kan revideres av Bank- og økonomikomiteen i løpet av våren og sommeren. Revidert budsjett skal godkjennes av Hovedstyret innen **15.** september.

## Vedtekstforslag 04: Regler for medlemsskap v/ Anders Robstad og Maiken Lie

## Vedtekstforslag 05: Frister for å trekke seg fra styrerepprollen for å stille til en ny rolle v/ Robin Lund Sadun og Carolina Gunnesdal

**Bakgrunn**

**Endre vedtekt §4.1.4 Valg av Hovedstyre**

Fra:

Verv i Hovedstyret varer normalt i to semestere og utlyses ved generalforsamlinger. Ved vår-generalforsamlingen utlyses: 

- Leder 
- Nestleder 
- Økonomiansvarlig 

Ved høst-generalforsamlingen utlyses: 

- Øvrige styrerepresentanter 

Sittende styremedlemmer kan stille som kandidat selv om de ikke fratrer vervet sitt samme generalforsamling de stiller. Dersom kandidaten vinner skal det avholdes ekstraordinært valg for den avtroppende styreposisjonen.


Til:

Verv i Hovedstyret varer normalt i to **semestre** og utlyses ved generalforsamlinger. Ved vår-generalforsamlingen utlyses: 

- Leder 
- Nestleder 
- Økonomiansvarlig 

Ved høst-generalforsamlingen utlyses: 

- Øvrige styrerepresentanter 

Sittende styremedlemmer kan stille som kandidat selv om de ikke fratrer vervet sitt samme generalforsamling de stiller. **Sittende styremedlemmer som ønsker å stille til valg i ny rolle må varsle om dette senest ved innkallingen til generalforsamlingen, som sendes ut fire (4) uker før generalforsamlingen.** Dersom kandidaten vinner skal det avholdes ekstraordinært valg for den avtroppende styreposisjonen. 




## Vedtekstforslag 06: Ledervalg på høsten v/ Sondre Stokke
På genfors i vår valgte vi å flytte valgene av styrerepresentantene i Hovedstyret til genfors på høsten. Dette medførte at komitéledere og styrerepresentanter ikke lenger velges samtidig. Vi i Hovedstyret lurer på om denne konsekvensen burde tas stilling til ved å flytte valgene av komitélederne til høsten.

## Vedtekstforlsag 07: FeminIT som kjernekomite v/ Ida Matre og Hanne Sofie Haugland

Hvorfor? På informatikk er det ca. 25% jenter. Generelt sett har frafallet av jenter vært høyt gjennom årene, et eksempel på dette er 2020-kullet hvor etter ett år var halvparten av frafallet jenter. FeminITs mål er å senke frafallet av jenter på studiet, ved å gi mulighet for å bli kjent med jenter på tvers av trinn, for å øke trivsel og beholde motivasjonen til å fullføre studiet. Vi ønsker at FeminIT skal bli en komité for å bevare vårt mål og styrke grupperingens posisjon i Online, også i fremtiden.

Dette vil innebære endring av vedtekt 4.2 (fjerde avsnitt):

Fra:
En person kan ikke inneha verv i flere av Onlines kjernekomiteer til samme tid uten avtale med Hovedstyret. Verv i Bankom og Backlog kan kombineres med en annen kjernekomite.

Til:
En person kan ikke inneha verv i flere av Onlines kjernekomiteer til samme tid uten avtale med Hovedstyret. Verv i Bankom, Backlog **og FeminIT** kan kombineres med en annen kjernekomite.

Og et tillegg 4.2.11:

Females in IT
Komiteens hovedoppgave er å øke trivselen blant jenter på informatikk for å på sikt øke kvinneandelen. Komiteen legges ned etter at kvinneandelen på informatikk har nådd 40% over tre år på bachelornivå og 30% på masternivå. Komiteens navn forkortes FeminIT.

Annet:
Dersom vedtektsforslaget går gjennom, må også leder godkjennes på generalforsamlingen.