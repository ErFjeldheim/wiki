---
title: "Eksamen"
---

> Online minner om at det kan forekomme feil. Det er alltid bedre å
dobbeltsjekke enn å ikke få avlegge eksamen!  
> [Offisielle wiki][]

Oppmelding i emner
------------------

Bortsett fra visse adgangsbegrensede emner kan du stort sett melde deg
opp i hva du vil via **StudWeb**. Følg med på oppmeldingsfristen, denne
er gjerne **15 september på høsten**, og på samme måte **15. februar på
våren**.

Avmelding i emner
-----------------

Avmelding fra et emne lar seg alltid gjøre, men om man går master så bør
man høre sin veileder hvorvidt dette kan skape trøbbel. Følg med på
avmeldingsfristen, denne er gjerne **15. november på høsten**, og
likeledes **15. april på våren**. Om man skulle glemme å melde seg av et
emne vil man som regel motta et brev om ikke fullført øvingsopplegg, og
en strykkarakter på eksamen. Dette er bittelitt farlig. Man kan stryke i
hundre emner om man vil, så lenge man har en fornuftig kombinasjon av
beståtte emner som man kan sette sammen til sin bachelorgrad. **Det som
er litt farlig** er at dersom man skal søke utveksling så vil NTNU gi
deg stipend basert på karakterer, og internasjonalt vil alle karakterer
(inkludert stryk) telle på snittet. Med andre ord: Man kan slite med
stipendet om man har strøket mye. Vi i Online vil oppfordre til at man
melder seg av emner som man vet man ikke skal ta eksamen i av tre
grunner:

* Bedre kår for å få stipend ved utveksling  
* Man sparer eksamenskontoret og instituttet for unødvendig jobb  
* Det blir mer ryddig i **StudWeb** uten en haug strykkarakterer.

Mer om stipend fra NTNU: “Alle resultater er med i beregning av snittet.
Dette inkluderer også strykkarakter og ikke møtt/manglende øvinger. Det
er viktig at studenter som melder seg til fag de ikke har tenkt å ta
eksamen i trekker seg fra eksamen innen trekkfristen.” [ntnustipend][]

Under eksamen
-------------

Innen tre virkedager før eksamen skal det dukke opp på **StudWeb** hvor
du skal være på eksamensdagen. Du trenger ikke å notere
kandidatnummeret, dette får du på eksamen uansett, bare ta med
identifikasjon og studentkortet (**den fargede lappen**, ikke
adgangskortet ditt).

Alltid vit hva hjelpemiddelkoden for din eksamen er. Denne forteller deg
hva du får lov til å ha med deg av hjelpemidler, - alt fra enkel
kalkulator til hele pensum og alt du klarte å skrive ut fra Wikipedia.
Sukker og koffein skjerper hjernen. Med andre ord: Ta med iskaffe på
eksamen. [Kilder][]

Det er lov å komme opptil et kvarter for sent til eksamen.

Tre steder det er vanlig å ha eksamen:  
* Nidarøhallen, Trondheim [Spektrum][]  
* [Gløshaugen][] idrettssenter  
[Dragvoll][] idrettssenter

[Offisielle wiki]: https://innsida.ntnu.no/eksamen
[ntnustipend]: www.ntnu.no/studier/international/ntnustipend
[Kilder]: http://bit.ly/GlucoseAndCaffeine
[Dragvoll]: http://bit.ly/DragvollIdrettsSenter
[Gløshaugen]: http://bit.ly/GloshaugenIdrettsSenter 
[Spektrum]: http://bit.ly/TrondheimSpektrum