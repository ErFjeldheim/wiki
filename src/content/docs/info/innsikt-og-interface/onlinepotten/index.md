---
title: "Onlinepotten"
---

## Onlinepotten
Onlinepotten er en pott på 10.000kr hvert semester som fordeles av hovedstyret i Online. Den ble vedtatt på generalforsamlingen i 2018. Meningen med potten er å støtte Onlinere som ønsker å ha en “workshop” eller arbeidsperiode over minst 3 til 4 timer som bidrar til å forbedre Online som linjeforening. Dette kan for eksempel være støtte til pizza eller annen bespisning, men er ikke begrenset til dette.
### Søknadsform
Søknader om støtte fra Onlinepotten skal sendes på mail til [hovedstyret@online.ntnu.no](mailto:hovedstyret@online.ntnu.no) med følgende felter:

- **Emne**: [Onlinepotten] “eventuell enkel beskrivelse”  
- **Formål:** Hva som er hensikten med workshopen/arbeidet (hva skal oppnås)
- **Varighet:** Antatt varighet
- **Hva:** Hva det søkes om støtte til (hva skal pengene brukes til)
- **Sum:** Hvor mye penger det søkes om (veiledende sum er 65 kr per pers)
- **Antall:** En antagelse om hvor mange Onlinere som skal delta
- **Hvem:** Navn på Onlinere som skal delta og eventuelt hvilken komité de tilhører
- **Annen relevant informasjon**

Det anbefales å søke om det antatte maksimale antall deltakere, så får man heller tilbakebetalt mindre hvis ikke alle møter opp.
### Utbetaling av tildelt støtte
Hvis du eller dere har fått tildelt støtte fra Onlinepotten skal workshoppen/arbeidet/arrangementet utføres som beskrevet i søknaden før man kan få refundert de tildelte pengene.

Utbetaling skjer ved å sende inn **et samlet** [kvitteringsskjema](https://online.ntnu.no/wiki/online/info/sosialt-og-okonomisk/skjemaer) for hele eller så mye som er brukt av den tildelte summen. Eventuelle kostnader over den tildelte summen må dekkes av deltakerne selv. Merk at man kun får støtte for det antallet personer som faktisk deltar.

Kvitteringsskjemaet sendes til [kvittering@online.ntnu.no](mailto:kvittering@online.ntnu.no) med **emnefeltet**:
[HS] [Onlinepotten] “eventuell enkel beskrivelse”. 
Kvitteringsskjemaet skal følge retningslinjene som er spesifisert [her](https://online.ntnu.no/wiki/online/info/sosialt-og-okonomisk/skjemaer) og må i tillegg inneholde følgende:
- **Komité:** Hovedstyret
- **Anledning:** [Onlinepotten] “Anledningen det gjelder”
- **Beløp:** Så mye av den tildelte støtten som ble brukt, opp til hele beløpet.
- **Kommentar:** Liste over deltakere

Se eksempel på kvitteringsskjema for Onlinepotten her: [attachment:488]