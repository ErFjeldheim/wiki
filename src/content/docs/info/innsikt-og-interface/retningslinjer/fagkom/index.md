---
title: "Fag- og kurskomiteens retningslinjer"
---

Dette er retningslinjene for fag- og kurskomiteen, heretter kalt fagkom.

### §1 Fag- og kurskomiteens formål

Fag- og kurskomiteen skal jobbe aktivt for å stimulere studentenes faglige interesser og tilby fagrelaterte kurs.

### §2 Fag- og kurskomiteens sammensetning

Komiteen består av:  
- Leder  
- Styremedlem  
- Vara  
- Økonomiansvarlig   
- Tillitsvalgt  
- Øvrige medlemer som for at komiteen skal fungere optimalt.  

Styremedlem velges på Generalforsamlingen. Økonomiansvarlig velges av bank- og økonomikomiteen, med forbehold om godkjenning av fagkom. Alle andre stillinger velges internt. Andre oppgaver delegeres ved behov. 

I leders fravær er vara fungerende leder, med alle plikter og rettigheter dette innebærer. I styremedlems fravær fra Hovedstyret har vara møteplikt, talerett og stemmerett på møter i Hovedstyret.

### §3 Fag- og kurskomiteens ansvarsområder

#### (1) Samarbeid med bedrifter 
Fagkom skal jobbe aktivt for å engasjere bedrifter til å holde fagrelaterte arrangementer.

#### (2) Booking av bedriftsrelaterte arrangementer
Fagkom skal i samarbeid med bedriftskomiteen (heretter kalt bedkom) etterstrebe å booke arrangementer med bedrifter påfølgende semester. 

#### (3) Eksamensforelesninger
Fagkom skal etterstrebe at det blir arrangert repetisjonsforelesninger hvert semester i emner som regnes som vanskelige, da særlig for grunnleggende 1. klasse-emner. 

#### (4) Oslotur

Fagkom skal sammen med bedkom etterstrebe å gjennomføre oslotur for å opprettholde/knytte kontakt med næringslivet en gang i semesteret. 

#### (5) Samarbeid medAbakus

Fagkom skal etterstrebe å ha et godt samarbeid til Abakus, og i samarbeid med dem arrangere eksamenskurs og kurs om bedrifter ønsker dette.

#### (6) Lightning Talks

Fagkom skal i samarbeid med Abakus og Tihlde etterstrebe å holde Lightning Talks i samarbeid med IDI hver vår.

#### (7) Interne kurs

Fagkom skal etterstrebe å legge til rette og sørge for at studenter ved informatikk kan få hjelp til å holde kurs for sine medstudenter.

### §4 Fag- og kurskomiteens virke

#### (1) Virketid i komiteen
Komitémedlemmer sitter vanligvis i tre år, men kan søke om å fortsette vervet utenom dette. Medlemmer som har gått over til seniorkomiteen har møte, tale- og stemmerett på møter, men ikke møteplikt. 

#### (2) Kommunikasjon med andre aktører
Fagkom skal opptre profesjonelt overfor næringslivet og andre eksterne aktører. 

#### (3) Leders ansvar
Lederen er ansvarlig for å delegere og følge opp arbeidsoppgaver som tilfaller komiteen. Leder skal til enhver tid være oppdatert på komiteens virke. Leder skal avholde medarbeidersamtaler en gang i semesteret.