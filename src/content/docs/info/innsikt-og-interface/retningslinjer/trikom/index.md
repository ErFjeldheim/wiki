---
title: "Trivselskomiteens retningslinjer"
---

Trivselskomiteen
===========

### §1 Trivselskomiteens formål

Trikom skal arbeide for økt trivsel blant informatikere i hverdagen.

### §2 Trivselskomiteens sammensetning

Alle trikoms medlemmer har møteplikt og er stemmeberettigede. Nye medlemmer vil bli tatt opp for å best kunne fylle ledige roller i trikom.

Trikom består av følgende stillinger: 

* Styremedlem for Trikom
* Leder av trikom
* Vara for leder og styremedlem
* Økonomiansvarlig for trikom
* Kontorvaktansvarlig
* Innkjøpsansvarlig
* SoMe-ansvarlig
* Sosialansvarlig


Trikoms styremedlem velges på Generalforsamlingen. Trikoms leder velges innad i komiteen før Generalforsamlingen og godkjennes der. Alle trikoms øvrige stillinger velges etter opptaket på høsten.    
Vara i trikom tar rollen som leder/styremedlem hvis de ikke kan være på møte i trikom/hovedstyret.  
Økonomiansvarlig har ansvar for å betale regninger og fakturaer, og sette opp regnskap og budsjett for trikom.    
Tidligere medlemmer fra trikom som har gått over til seniorkomiteen har møte- og talerett på trikom møter, men er ikke stemmeberettigede.

### §3 Trivselskomiteens ansvarsområder

#### (1) Kontoret

Trikom har ansvar for kontoret. Dette inkluderer å handle inn varer til kontoret, samt sørge for drikketillatelse til kontoret.

#### (2) Brus

Trikom har ansvar for å handle inn brus til fag- og kurskomiteen og bedriftskomiteen.

#### (3) Servering under Generalforsamlingen

Trikom er ansvarlige for å handle inn forfriskninger til Generalforsamlingen.

#### (4) Kontortilgang

Trikom skal sørge for at Onlines komiteer, samt appKom og eksKom har tilgang til kontoret.

#### (5) Kontorvakter

Trikom skal sørge for å sette opp og følge opp kontorvakter.

#### (6) Juleverksted

Trikom skal avholde juleverksted i starten av eksamensperioden.

#### (7) 17. mai

Trikom er på 17. mai ansvarlige for frokosten på kontoret, samt å få til underholdning i toget.

### §4 Trivselskomiteens virke

Trikom skal arbeide for å avholde mindre sosiale arrangementer og sammenkomster for Onlines medlemmer.

Trikom skal etterstrebe å ha sesongbaserte varer på kontoret.