---
title: "Onlines daljer"
---

Online har de siste årene begynt å få en del forskjellige daljer. Dette er en oversikt over disse.

Æresmedlemsdaljen
=================
[image:275 align:right]
    Æresdaljen i all sin prakt
Æresmedlemsdaljen er utvilsomt den daljen i Online som henger høyest. Æresmedlemsdaljen er kun produsert i  10 eksemplarer og er per nå utdelt tre ganger. Daljen dels utelukkende ut på ekstra flotte arrangementer. De stolte bærere av Onlines æresdalje er:

* Arvid Holme
* Steinar Hagen
* Erlend Klakegg Bergheim

Medaljen ble introdusert i 2010 og er designet av Magnus Line, tidligere leder av proKom. Den er produsert av [Musette](musette.no). Daljen er [showcaset](http://musette.no/no/produkter/medaljer/eksempler/) på deres nettsider og der kan man lese at:
> Medaljen er en avansert variant i 3D-teknikk, laget i blankt gull belagt med sølv på motivet og banneret. Den blå bakgrunnen er laget i perlemor-effekt for å skape mer dybde i fargen.

HS-daljen
==================
[image:276 align:right]
    Hovedstyredaljen
HS-daljen deles ut til Onlines hovedstyremedlemmer. HS-daljen deles ut ved endt generalforsamling og er et symbol på den tilliten hovedstyret blir vist av Onlines medlemer. Daljen er produsert av [Trofé AS](http://www.trofe.no/) og viser et lyn gjennom en sirkel på en blå og hvit bakgrunn.

Lang og tro tjeneste
==================
Denne daljen deles ut for lang og tro tjeneste i Onlines komitéer, og symboliserer et utall frivillige timer nedlagt i Online sit virke. Opprinnelig skal daljen deles ut etter tre år, men deles i dag ut ved påbegynt tredje år. Daljen deles typisk ut ved festelige anledninger som immatrikuleringsball og julebord.

Daljen er produsert av Trofé og viser to hender i et håndtrykk. Daljen er et generisk design fra Trofé.