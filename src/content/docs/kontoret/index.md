---
title: "Kontoret"
---

Her kan du drikke gratis kaffe mellom (og under) forelesningene, kjøpe mat og drikke til sene kvelder, sitte i en av kontorets mange sofaer, ta del i en heftig diskusjon om Floyd-Warshall og siste helgs hendelser, kanskje benytte deg av kontorets fasttelefon (hvis du klarer å knekke koden for å ringe ut), eller kanskje knuse nyfødte vennskap med en super smash kamp.

## Beliggenhet

Kontoret fyller rom 303 i [Høgskoleringen 3](http://maps.google.com/maps?f=q&source=s_q&hl=en&geocode=&q=h%C3%B8gskoleringen+3&aq=&sll=63.418013,10.406225&sspn=0.002048,0.007923&ie=UTF8&hq=&hnear=H%C3%B8gskoleringen+3,+7034+Trondheim,+S%C3%B8r-Tr%C3%B8ndelag,+Norway&ll=63.4184,10.405898&spn=0.00819,0.031693&z=16) på Gløshaugen. 

## Åpningstider

Kontoret er vanligvis åpent fra 10 til 16, dette kan unnvikes tidlig eller sent i semesteret grunnet eksamenslesing eller at kontorvakter ikke er satt opp enda. Det er i flittig bruk uansett, så det er nok noen innom i løpet av dagen uansett tid på året.

## Kjøleskapene
På kontoret har vi pr. dags dato to kjøleskap. Det til høyre er det mulig å oppbevare mat i, men det må merkes med navn ellers kan hvem som helst forsyne seg av den. Kjøleskapet til venstre er stortsett fylt med kioskvarer som kjøpes inn av triKom for videre salg til studentene. 

## Kaffetrakteren

Kaffe er gratis, det er bare å lage! =)
Hvis du er litt hyggelig, så skriver du tidspunkt på en lapp og fester til kanna, slik at andre kan se når kaffen ble laget.

For en full kanne lønner det seg å bruke 3.5 store kaffeskjeer med kaffe og fylle vann til "2.2 l"-merket.

##Nibble(kiosksystemet)

Dotkom har utviklet et eget kiosksystem til bruk på kontoret. Dette kan onlinere bruke for å kjøpe varene som tilbys på kontoret. For å legge inn penger, enten legg penger i det rødeskrinet i en av kjøleskapene og legg til penger manuelt etter å skannet kortet, eller logg inn på [profilen din på online weben, så inn på saldo, så legge inn penger der](https://online.ntnu.no/profile/saldo/).

##Tilgang til kontoret

Alle Online-medlemmer kan søke om å få tilgang til kontoret. For å gjøre dette les gjerne [denne artikkelen](https://online.ntnu.no/wiki/online/retningslinjertilkontoret) som forteller litt mer om hva som kreves av en/ei som vil få tilgang til kontoret. Søknaden gjøres ved å lese og signere [attachment:409]. Ferdigsignert mal skal sendes til [kontortilgang@online.ntnu.no](mailto:kontortilgang@online.ntnu.no)

## Annet

Det står en mikrobølgeovn fremme som er til fritt bruk.

Vannkoker og kanner som står på kontoret er også til fritt bruk, men det er fint om ikke kannene fjernes fra kontoret. Man kan gjerne ta med en kanne til møter eller lignende, så lenge det står igjen en til andre kaffetørste mennesker på kontoret.

Kaffe, te og annet som ikke står oppført på prislisten på kjøleskapet er å betrakte som gratis goder til alle.

Bruker man gjenstander som finnes på kontoret som f.eks. boller, bestikk og lignende vasker man det opp etter seg. Oppvaskmiddel og børste skal finnes ved vasken.

Telefonnummeret til kontoret er 73 59 64 89


- [Kontorvakt](/wiki/online/kontoret/kontorvakt)
- [For komitémedlemmer](https://online.ntnu.no/wiki/komiteer/kontoret/)
- [Handleliste](/wiki/online/kontoret/handleliste)