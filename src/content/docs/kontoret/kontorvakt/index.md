---
title: "Kontorvakt"
---

##Hvordan være kontorvakt
Som kontorvakt har man noen oppgaver og ansvar. Her kan man få oversikt over hva dette innebærer!

#Ansvar og oppgaver

**Etasjeansvarlig**:

Når man er kontorvakt på Onlinekontoret har man ansvaret for brann og evakuering i HELE 3. Etasje.
En veldig viktig jobb vi er pålagt å gjøre! Sørg for at du som kontorvakt er kjent med rømningsplan for P15.
Refleksvesten man skal ta på seg ved en brannalarm henger på veggen ved vasken.
Følg rømningsplanen som henger rundt omkring i bygget.

**Kontoransvarlig**: 

Man har også ansvaret for kontoret. Dette innebærer å holde kontoret ryddig og presentabelt.
Rydding av kontoret betyr at man skal holde et lite øye med folk og si fra dersom de ikke rydder opp etter seg. Dersom man ikke gjør dette faller jobben med å rydde på kontorvakten og ved endt kontorvakt skal det ikke finnes søppel, flasker og lignende på kontoret. Hvis noen nekter å rydde etter seg selv etter at kontorvakt sier i fra, send mail til kontorsjef@online.ntnu.no så tar kontorsjefen dette opp med vedkommende.
Kontoret har alltid kaffe! Som kontorvakt skal man sørge for at kaffen er traktet så slitne onlinere kan komme inn og få seg en boost :)
Er man siste kontorvakt for dagen skal man låse. Dersom det sitter folk igjen der, sørg for at det er en med kontortilgang der og overlat ansvaret til denne personen. Hvis det ikke er noen med kontortilgang til stede må de dessverre finne et annet sted.

#Kontortilgang
Av og til blir adgangskontrollen ved NTNU litt overivrige og fjerner tilgangen til å åpne/stenge kontoret. Dersom dette skjer, eller at du ikke har fått tilgangen som nytt komitemedlem, send en mail til trikom@online.ntnu.no med følgende informasjon:
Brukernavn
Kortnummer på baksiden av kortet (8 siffer nede i venstre hjørne)
Strekkodenummer på baksiden av kortet (NTNU etterfulgt av 6 siffer, rett over strekkoden)

#Praktisk informasjon

Skru av alarmen: A + kort + kode
Skru på alarmen: B + kort + kode
Det er viktig å skru på alarmen, ellers vil kontoret åpnes automatisk kl 10 påfølgende hverdag.
Bruker man gjenstander som finnes på kontoret som f.eks. boller, bestikk og lignende vasker man det opp etter seg. Oppvaskmiddel og børste skal finnes ved vasken.

Er det noe som mangler på kontoret, send gjerne en mail til kontorsjef og si i fra! - trikom@online.ntnu.no