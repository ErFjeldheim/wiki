---
title: "Profil- og aviskomiteen"
---

Historie
--------

På generalforsamlingene i 2009 og 2010 ble det fremmet forslag om å
starte en redaksjon i linjeforeningen, slik at vi kunne føye oss i
rekkene over de store linjeforeningene som gir ut egen avis.

Forslagene gikk ikke gjennom, det ble istedet oppfordret til å starte en
slik redaksjon som en prøveordning. Merk at før generalforsamlingen 2010
hadde Lorents O. Gravås, som var den største pådriveren for å starte en
redaksjon, laget et meget gjennomført utkast til hvordan vår
linjeforeningsavis kunne se ut. Dekknavnet for avisen var da .NFO, en
spøk på filformatet .nfo som ble mye benyttet i crackemiljøer, samt en
forkortelse av navnet “Nyheter fra Online”.

På et hovedstyremøte den 15. september 2010 sto det fire profilsaker på
agendaen. Kombinert med det stadig mer tydelige ønsket om å starte avis
foreslo leder, Michael Johansen, å starte en komite for å håndtere begge
disse sakene. Komitestillinger ble utlyst og ni håpefulle informatikere
sendte inn søknad om å bli med. Hovedstyret tok inn alle de ni søkerne,
og valgte René Räisänen til første leder av gruppen, samt Lorents O.
Gravås som første redaktør. Allerede fredag 15. oktober ble første møte
i “profil- og avisgruppa” (proGruppa) avholdt.

I løpet av sitt første år fikk proGruppa blant annet laget Online sin
roll-up, Åregenser og et komplett sett med plakatmaler samt en hel haug
plakater. ProGruppa gav i april 2011 ut den aller første utgaven av
linjeforeningens tidsskrift, [[Offline]], med veldig gode
tilbakemeldinger.

På [[generalforsamlingen 2011]], etter en *særdeles* vellykket
prøveperiode, ble “Profil- og aviskomiteen” (proKom) slått fast i
vedtektene med påfølgende applaus fra salen.

ProKoms arbeide
---------------

Profil- og aviskomiteens hovedoppgave er å sikre kvalitet på
profileringsmateriell, samt gi ut linjeforeningens tidsskrift,
[[Offline]]. Dette betyr i praksis å designe og lage de produktene for
profilering som linjeforeningen trenger. ProKom har laget spesielt mye
plakater for arrKom, bedKom og fagKom, henholdsvis til sosiale
arrangementer, bedpreser og kurs. I tillegg lages også produkter til
spesielle arrangementer som f.eks. invitasjoner, bordkort og
gensere/t-skjorter. ProKom gir i ut [[Offline]] to ganger i semesteret.
Redaksjonen består av komiteens medlemmer i tillegg til noen få
utenforstående skribenter.

Medlemmer
---------
|År|Leder|Medlemmer|
|---|---|---|---|---|---|---|---|---|---|---|---|---|
|13/14|**Thor Håkon Bredesen**|Said Turusbekov|Elise Olsen|Anne-Marie Samuelsen|Hanna Storaker|Sverre Bjørke|Kathrine Steffensen|Rikard Eide|Lars Andersen|Stian Dysthe|Hallvard Jore Christensen|Ingrid Myrann|Kari Skjold|Liang Zhu|Thor Håkon Bredesen|Øyvind Hellenes|
|12/13|**Magnus Line**|Beate Sandmo|Erik Lothe|Lorents Gravås|Magnus Line|Susanne Gustavsen|Sverre Bjørke|Kathrine Steffensen|Rikard Eide|Aleksander Skraastad|Beate Baier Biribakken|
|11/12|**Erik Lothe**|Beate Sandmo|Erik Lothe|Lorents Gravås|Magnus Line|Susanne Gustavsen|Sverre Bjørke|Kathrine Steffensen|Rikard Eide|Espen Olsen|John-Erik Johansen|
|10/11|**René Räisänen**|Beate Sandmo|Erik Lothe|Lorents Gravås|Magnus Line|Susanne Gustavsen|Juliet Nedza|René Räisänen|Annicka Johnsrud|John-Erik Johansen|