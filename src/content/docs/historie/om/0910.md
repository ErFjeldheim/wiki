---
title: "Perioden 2009-2010"
---

-   Jubileumskomiteen (jubKom) ble stiftet for første gang. Det ble
    satt i gang omfattende graving i historie, men det tok ikke lang tid
    før vi fant ut at det var et år for tidlig.
    -   JubKom skulle med andre ord ikke startes før neste år. I
        2010/2011 skulle dette igjen vise seg å være feil, jubKom ble
        startet rett år, men 25(26)-årsjubileum ble det likevel.  
- Vi fikk dette året en regning fra hærverk på en leilighet i
        Åre der det viste seg at en viss medstudent hadde vært for full.
        Låneavtale og nedbetalingsavtale ble signert mellom Hovedstyret
        og den stakkars studenten.  
- Ny logo ble designet for linjeforeningen av René Räisänen og
        vedtatt. Dette er den blå gradiente logoen med det oransje lynet
        gjennom.  
- Online fikk en bedriftskonto hos Rema 1000 for lettere
        innkjøp til kontoret uten å måtte legge ut.  
- Den aller første Tallinnturen gikk av stabelen denne høsten.
        Det var en smøretur fra Thorleifs Bussreiser til
        linjeforeningsstyrene på Gløshaugen for å sjekke om dette var
        noe vi var interessert i.  
- Komiteludøl blir avholdt for første gang i Online og ble en
        suksess med blandet fryd. ArrKom, ved Kristian Laskemoen, vant
        ludølen mot harde odds. Ludølen ble dessverre ikke avholdt igjen
        på flere år, mye av grunnen til dette er at man slet med å finne
        deltakere fra alle komiteene.  
- Prikkesystemet innføres for første gang for å få bukt med de
        som ikke møter på bedriftsarrangementer / betaler innen frister
        / gjør andre problemskapende ting.  
-  Økonomigruppa blir startet. Online går fra å ha én
        økonomiansvarlig til å få én i hver av komiteene som hadde mange
        transaksjoner.  
    - Komiteene som fikk økonomiansvarlig var arrKom, bedKom,
        fagKom, velKom (velKom ble den gang kalt fadderKom).  
    - Både regnskapene for dette året, samt budsjettene for året
        som fulgte var laget helt fra bunnen med et helt nytt oppsett i
        Excel. I ettertid så man at dette oppsettet bare skulle leve et
        par år før Online ble nødt til å ta i bruk profesjonell
        programvare for økonomistyring.  
    - Påfølgende generalforsamling blir Bank- og
        økonomikomiteen slått fast i vedtektene (den gang bare kalt
        “økonomikomiteen”).
-   Det ble bestemt at generalforsamlingen skulle flyttes fra
    høstsemesteret til vårsemesteret for å unngå at studenter som går ut
    sitter med aktive stillinger i Hovedstyret. Dette året var derfor
    betydelig kortere for Hovedstyret enn andre år.